# Flaggfotbollens Tävlingsbestämmelser 2024
## Innehåll

1. ALLMÄNNA BESTÄMMELSER
	1. Bestämmelsernas giltighet
    	1. Tillämpning
     	2.  Generalklausul
    	3. Betalningar
    	4. Jämkning
    	5. Handlingar
  	3. Nationella tävlingar och tävlingssäsong
        1. Tävlingssäsong
        2. SWE3:s officiella tävlingar
        3. Anmälan till officiella tävlingar
        4. Enskilt lags rätt att delta i tävlingar
        5. Divisionsutformning
        6. Inplacering av lag
        7. Meddelande om spelschema
        8. Spelregler
        9. Poäng vid match
        10. Lagens inbördes placering
        11. Andra nationella tävlingar
        12. Träningsmatcher
        13. Fri entré
     

# 2. Representationsrätt för spelare
## A. Allmänna bestämmelser
### 1. Försäkring
1. SWE3 ansvarar för att samtliga spelare och domare omfattas av en kollektiv
olycksfallsförsäkring, vilket görs i samband med licensiering.

### 2. Licenser
1. Innan en spelare eller domare tillåts delta i officiell tävling, 1.B.2, skall licens lösas på av SWE3 tillhandahållet formulär och skrivas in av föreningen i det av SWE3 anvisat dataprogram (se SWE3:s licensieringsmanual). Spelarlicens kan bara lösas av SWE3-ansluten förening där personen är medlem. Spelare måste ha flaggfotbollslicens, även om spelaren redan har licens för tacklingsfotboll.
2. Licensen är personlig och bunden till den individuella personen samt till serien licensen gäller för.
3. En personlig spelarlicens blir giltig från det att följande krav är uppfyllda:
	* Licensen är godkänd i förbundets tävlingsadministrationssystem.
	* Licensformulär är underskrivet av spelare och förening.
	* Utländska spelares behöver ha giltig uppehålls och arbetstillstånd föreningen ska kunna uppvisa detta vid kontroll.

	SWE3 har rätt att utföra licenskontroller, föreningen har då 48 timmar på sig att presentera ifyllda licensformulär samt andra relevanta handlingar för alla licensierade spelare i föreningen. Om handlingar saknas eller är ofullständiga ska kontrollanten meddela det till laget samt anmäla till TU. Det är dock alltid föreningen som är ansvarig för att alla spelare har rätt licens och tillstånd för att spela.

4. Ett lag som använt
	* olicensierad spelare,
	* spelare med spelförbud,
	* spelare utan rätt att delta, och vunnit eller spelar oavgjort, förlorar matchen med 0–1. Dock inte W.O och nedflyttning
  
	Om motståndarlaget vann kvarstår matchresultatet men en straffavgift kan utdömas. Straffavgift 2000 kr per match och spelare. Dock max 10 000 kr per match. Har en spelare befunnits dopad följs de bestraffningsregler som regleras av Idrottens antidopingreglemente som fastställts av Riksidrottsstyrelsen.
 
5. En licens gäller till och med 31 december.

### 3. Föreningstillhörighet
1. En spelare som är licensierad hos en förening får inte representera för någon annan förening under tävlingssäsongen i SWE3:s officiella tävlingar. Se dock även kapitel 3.

	**Undantag**:
	* damer har rätt att licensiera sig i både dam- och herrserie och kan då vara licenserad för och representera två föreningar.

2. Föreningstillhörighet gäller till och med nästkommande tävlingssäsong, om inte föreningen och spelaren träffat separat överenskommelse genom avtal som explicit säger att föreningstillhörigheten inte gäller eller om villkor i 3.A.6. är uppfyllda.
3. Om ett lag i en förening upphör eller tillfälligt upphör att spela har föreningen fortfarande förhandlingsrätt för licensierade spelare och vanliga övergångsregler enligt kapitel 3 gäller.
4. Om lag i en förening drar sig ur, 1.D.2, officiell tävling gäller fortfarande övergångsregler enligt kapitel 3.
5. Spelare som under säsongen spelar eller spelat för förening/organisation som inte är godkänd av SWE3 har inte rätt att delta i SWE3:s officiella tävlingar.
6. Spelare som är licensierad för en förening får delta i spel med en annan förening så länge det är utanför det svenska seriespelet och SM-slutspelet. Detta så länge båda föreningarna har givit sitt godkännande. Föreningen som spelaren är licensierad hos har alltid ansvaret för eventuella incidenter som kan inträffa gällande spelaren.

### 4. Deltagande i match
1. En spelare anses ha deltagit i en officiell match, 1.B.3., när spelaren finns medtagen på spelarlistan (oavsett om spel skedde). Se även 1.C.7.
2. En spelare får endast delta i slutspels- och kvalmatch om spelaren deltagit i minst 30 procent av lagets deltagande i matchsammandrag eller deltagit i minst 30 procent av lagets matcher.

	Om ett lag drar sig ur seriespel får andra lags ändå tillgodoräkna sig spel i dessa matcher.

### 5. Utvisning
1. En spelare, tränare, lagansvarig eller annan identifierad lagmedlem som blir utvisad är automatiskt diskvalificerad under resterade matchtid. TU kan på anmälan av minst en av matchdomarna granska utvisningen och om den bedöms som grov kan TU utdöma en avstängning under en till maximalt tre matcher.
2. Person som enligt TB 2.A.7.1 är avstängd får ej vistas på fältet. (Regelboken: regel 2, avsnitt 31, § 1)
3. Om en spelare, tränare lagansvarig eller annan identifierad lagmedlem blir utvisad i sista matchen en tävlingssäsong och tilldöms av avstängning av TU skall denne vara avstängd från första matchen nästkommande säsong, även om denne byter förening.

### 6. Prioritering av matcher
1. Spelare har rätt att prioritera var hen skall spela. En spelare som väljer att spela i landslaget istället för i tävling med sin förening, får inte bestraffas för detta av sin förening.

### 7. Rätt att erhålla pris
1. Respektive lag erhåller 20 medaljer till spelare och ledare enligt förevarande bestämmelse. Utöver dessa har förening möjlighet att - senast 30 dagar efter avslutad tävling - ansöka om ytterligare medaljer till berättigade spelare. Ytterligare medaljer erhålls i förekommande fall mot betalning.

	Spelare är berättigad till medalj om spelaren deltagit i spel för föreningen i aktuell tävling. Har spelare deltagit i två föreningar som tilldelats medaljer, ska spelaren endast erhålla medalj för spel i den förening där spelaren är registrerad då tävlingen avslutas.

	Penningpriser eller priser med ett ekonomiskt värde, såsom exempelvis presentkort, får inte förekomma i tävlingar för underåriga spelare.
2. Vid SM utdelas guld-, silver- och bronsmedaljer om minst fyra lag deltagit i slutspelet. Om bara tre lag deltagit delas guld- och silvermedaljer ut.

### 8. Rätt att delta i farmarlag och rätt att delta i huvudlaget
1. Två föreningar som har lag i olika divisioner får ingå farmarlagsavtal med varandra. Avtalet skall vara skriftligt och en kopia av avtalet skall insändas till TU senast 1 mars före seriestart. Den förening med lag i högre division benämns huvudlag och den föreningen med lag i lägre division benämns farmarlag. Om huvudlaget har ett utvecklingslag måste detta spela i division 2 eller lägre. Ett farmarlag får inte ha ett utvecklingslag. Avtalet upphör att gälla med omedelbar verkan om något av lagen drar sig ur seriespel.
2. Huvudlagets förening skall senast en vecka innan seriespelet inleds anmäla till förbundet fem spelare. Under säsongen får dessa spelare endast delta med huvudlaget Om huvudlaget har ett utvecklingslag skall farmarlaget senast en vecka innan seriespelet inleds anmäla till förbundet 5 spelare. Undersäsongen får dessa spelare inte delta med huvudlagets utvecklingslag.
3. Övriga spelare kan delta i såväl huvudlag som farmarlag utan vidare restriktioner.
4. Farmarlagsavtal mellan föreningar som har lag i samma division är inte tillåtna.
5. En förening får bara ingå ett farmarlagsavtal för herr- respektive damlag
