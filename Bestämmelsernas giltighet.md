# Bestämmelsernas giltighet
## 1. Tillämpning
1. Dessa tävlingsbestämmelser gäller för spel av alla former av flaggfotboll i Sverige som är sanktionerade av SWE3. Andra idrotter inom SWE3 regleras inte av reglerna i detta dokument.
2. Representantskapsmötet fastställer årsvis, i december, tävlingsbestämmelser för nästkommande tävlingssäsong.
3. TU ser till att tävlingsbestämmelserna efterlevs och administrerar eventuella straffavgifter. Beslut som TU fattar enligt tävlingsbestämmelserna, förutom beslut enligt RF:s bestraffningsregler, kan överklagas till FS senast 30 dagar efter det att beslut meddelats. Beslut som DN fattar enligt RF:s bestraffningsregler kan överklagas till RIN.
4. RN bistår FS och TU som remissinstans i tolkningar och bedömningar som rör tävlingsbestämmelser. RN förbereder även årsvis rekommendationer om ändringar, tillägg och kommentarer till FS. Senast 31 december skall SWE3 tillse att föreningarna får kommande års TB tillhanda.
5. För deltagande i internationellt spel gäller, utöver bestämmelser beskrivna nedan, alla åtaganden som är uppsatta av IFAF.
6. Vid det fall en serie administreras av SDF gäller det som stadgas i dessa regler på motsvarande sätt för förhållandet mellan förening och SDF. Det åligger SDF att meddela FS samt föreningar inom distriktet vilka instanser inom SDF som motsvaras av vad som anges i tävlingsbestämmelserna. För ärenden som avgörs enligt tävlingsbestämmelserna gäller följande undantag gentemot första stycket:

	FS är alltid andra instans utom i bestraffningsärenden enligt RF:s bestraffningsregler.
  
	DN är alltid första instans i bestraffningsärenden enligt RF:s bestraffningsregler. (Jfr 1.A.1.3)
